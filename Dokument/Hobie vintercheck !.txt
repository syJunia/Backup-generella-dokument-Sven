Att tänka på när det är mycket snö 
- Om trampolinen INTE är avtagen, så skotta bort snön från den. Snö blir tung och töjer ut trampolinen mellan de svetsade kanterna. Något som blir omöjligt att fixa till hur mycket man än spänner trampolinen i vår. 

- Om masten är avtagen, se till att den ligger utan snö på sig. Helst under ett hus eller under tak utanpå en bod. OCH att den ligger på många stöttor. För om den bara ligger på två stöttor och den får en massa tung snö på sig under lång tid, så kommer den bli böjd. En pre-bend man INTE vill ha, eftersom den böjer åt ena sidan.

- Roderblad som spruckit upp i underkant pga grundstötningar/upptagning/fallit i marken då Hobien står på land ska helst tas in inomhus, få torka ordentligt och sedan repareras. Vi kommer ha en clinic senare i vår där ni kan få lära er laga småskador. 

- Tampar mår bäst av att tas in och tvättas. Lägg dem i tvättmaskinen och glöm inte sköljmedel, så blir dina tampar som nya. 

- Block och skotråttor bör helst övertäckas med en påse/säck för ett längre liv. Jag föredrar att låta denna säck vara ventilerad för att undvika att kondensen skadar mer än kyla/ljus.  


--------------------------------------------------------------------------------

 


TORRDRÄKTS-vinter-underhåll

- Rengöring! Tvätta för hand med milt tvättmedel. Skölj ordentligt, ordentligt och använd ALDRIG sköljmedel på dräkter som andas.

 - Torka i torktumlare på låg värme för att få tillbaka Goretexfunktionen (om du har en sådan dräkt) se även Goretex sida

- Smörj in muddar med fuktbevarande gegg, samt smörj in dragkedjan med dragkedjsfett (vi säljer ett kit med bägge för 125 kr). 

 - Har torrdräktsmuddarna börjat frasa i kanterna, så kan det vara läge att byta ut dem istället. Annars är risken stor att de spricker upp när du ska ut och segla istället. Limmet ska helst torka i 3 dygn innan man använder den, varvid detta meck är bättre att göra under vintern än under säsong, eller hur!?

 - Har det gått hål på dräkten och du har lagat hålet temporärt, så kan det ju vara bra att vara ute i god tid med att fixa den. Vi skickar våra till tillverkaren som både reparerat och tryck-kontrollerar dräkten. Vi har även kontakter i Sverige på de som är certifierade att sy/limma i Goretex.


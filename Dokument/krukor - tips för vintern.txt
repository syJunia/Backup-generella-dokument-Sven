Hög tid att höstfixa på balkongen
Nu börjar höstkylan smyga sig på och det är hög tid att ta hand om de perenna växterna som fortfarande står utomhus.
 Här är 10 hösttips för dina fleråriga balkongväxter.

1.) Undvik att vattna på kvällen vid låga temperaturer, för då finns det risk för nattfrost.

2.) Täck inte växterna för tidigt när det fortfarande är varmt, för då kan växterna ruttna. 
Täck inte ovansidan förrän det frusit till ordentligt. Då kan du täcka med täckbark, mossa, kokosmatta, säckväv och/eller fiberduk.

3.) Höj upp krukorna från det kalla betonggolvet för att undvika markfrost och placera dem på en frigolitskiva, 
träplatta eller på några stenar.

4.) Linda in dina planteringar i ett isolerande material t.ex. frigolit, bubbelplast, liggunderlag, glasfiber, fiberduk, 
säckväv. Placera gärna sådant material som inte drar åt sig fukt närmast krukan.

5.) Avsluta gärna med ett vackert material samt ett band, så har du ett vackert vinter-arrangemang. 
Det funkar också med att ställa ner din kruka i en större Bozz hopfällbara kruka eller en trädgårdsbinge.

6.) Ställ in krukan mot fasaden för extra skydd och värme.

7.) Om temperaturen sjunker rejält (ner mot -20° C) bör hela planteringen täckas. 
Då med fiberduk, fleesehuva (Biohuvan, Tomathuvan, Skyddsduk för balkonglådan, alternativt med säckväv.

8.) Barrväxter och vintergrönt kan med fördel täckas med säckväv eller fiberduk som skyddar vid stora temperaturskillnader. 
Viktigt att du inte tar bort skyddet för tidigt på senvinter/tidig vår (februari-mars) då säckväven skyddar mot den starka solen
 som annars bränner ut växterna när jorden fortfarande är frusen.

9.) En varm dag i mars är det dags att vädra växterna, öppna täckningen och kontrollera om det behövs lite vatten,
 men släng inte bort täckningen då för den kan fortfarande behövas under kalla nätter.

10.) Har du en magnifik medelhavsväxt på din balkong så kan det vara problematiskt både att få plats med den i lägenheten, 
men också att få den att övervintra i torr inomhusluft. 
Då kan det kanske vara värt att investera 2.375 kr i en Living Plant som är ett vinterskydd för utomhusväxter.
 Det är ett patenterat system som genom uppvärmning av jorden och luften inuti ett skyddat utrymme så säkerställer Living Plant, 
växtens överlevnad oavsett klimatet utanför skyddet, upp till 20 minusgrader. Lycka till med övervintringen önskar Christina!

15
Inomhusodling och vinterförvaring av uteväxter

Nu börjar det mörka halvåret då dina växter kräver bättre omvårdnad. Du måste bl.a. besluta var, och hur, 
du ska förvara dina fleråriga balkongväxter för en lyckad övervintring.
 Eftersom våra nordiska vintrar är väldigt mörka, så behöver våra växter extra låga temperaturer under vintern för att må bra.


Kombinationen hög temperatur (över +10 grader), torr inomhusluft och alldeles för lite ljus är förödande för växter.
Förr var det enklare med vinterförvaring då många hade jordkällare eller svala verandor. 
Men nu när vi tar in växterna på hösten har de upplevt en sommar med fuktig luft, kalla, fuktiga nätter och varma dagar. 
Regn och sol. Luftfuktigheten ute på sommaren är 100 % på nätterna och mellan 60–80 % på dagarna.

Tar du in dessa växter till +20 grader dygnet runt utan några temperaturvariationer och med en luftfuktighet på endast 40 % så tappar 
växterna blad och skrumpnar för att inte torka ut. Rötterna ruttnar för det är för blött i jorden och när bladen klipps bort eller 
faller av, upphör cirkulationen i växten och rötterna, som sagt, ruttnar och växten dör.

Ge växterna mjuka temperaturövergångar om du väljer att lyfta in plantorna när höstfrosten kommer och plantorna måste skyddas.
 Lyft alltså inte in plantorna till +20 grader.

Förvara också växter som ställs in i ett mörkt utrymme. 
De klarar sig nämligen bättre i mörker, för inte ens ett litet källarfönster (ca 1000 lux) eller ett lysrör ger tillräckligt ljus 
för en växt. 
Ljuset ute en solig sommardag är 250000 lux, en molnig dag 50000 lux och inne 5000 lux (= 1/50 av en sommardag!!!) och vintertid 
är det ännu mörkare och dessutom ljust kortare tid/dag.

Många gånger är det bättre att låta dina balkongväxter stå kvar ute och täcka dem med en biohuva
 samt vira in planteringskärlet i något isolerande material, eller om möjlighet finns, lyft in dem i ett kallgarage.

Om växterna har varit med om några frostnätter har de fått en signal om att det är dags att vila. 
Ställer du in plantorna i ett kallt förråd, ha dörren öppen ett tag så att kylan kommer in.
 Viktigt att få ner temperaturen, så att växterna inte vaknar igen, max +5 grader hela vintern är bäst. 
Klipp bort ALLT som är grönt, rensa krukjorden och växten från allt som kan mögla. Sluta vattna.
 Ställ gärna ut plantorna i kall, torr höstsol så att de kan torka upp.





Så sköter du en Amaryllis

Om Amaryllis
Denna vackra blomma kommer ursprungligen från Sydamerika. Den finns numera i många nyanser och storlekar bla, röda, vita, laxfärgade, oranga,
 rosa. Det finns även tvåfärgade och gröna amaryllisar.
Inköp
Känn på amaryllislöken innan du köper den, de skall kännas hårda och ju större de är desto fler blommor får du.
Löken skall planteras så fort man köper den. Har man inte möjlighet till att plantera den på en gång bör man förvara den i ett utrymme som håller 
9 grader celsius.

Skötsel
För att "väcka" löken bör man låta rötterna vara i vatten över natten, men själva löken måste vara torr. Den bör planteras i vanlig krukväxtjord i en 
så stor kruka att det är 3 cm mellan löken och krukkanten. Vad planteringen bör den sättas så att halva löken är ovan jord. Sedan skall man vattna igenom jorden ordentligt.
Placera amaryllislöken varmt och ljust, gärna i ett fönster ovanför ett element. Normal rumstemperatur på 20 grader är bra. Amaryllis löken skall sedan 
inte ha mer vatten förens blomknoppen har tittat upp ur löken.
Det tar 6-10 veckor för löken att blomma sedan man planterat den. När blomknoppen tittat upp vill den ha mer vatten, låt jorden torka upp något mellan
 vattningarna.
När amaryllisen har blommat över skär man av blomresterna så slipper löken lägga ner kraft på att bilda frö. Börja vattna med växtnäring 1 gång/vecka när amaryllisen blommat över. Häll på med detta tills i augusti. Stängeln tas bort när den vissnat ner.

Förvaring inför nästa säsong
Sommartid kan man ha amaryllisen ståendes ute i skyddat läge i halvskugga. Det är viktigt att gödsla och vattna under sommaren så den bygger upp
 energi i löken. I september slutar man gödsla och vattna och förvarar den ljust eller märkt i 12-20 grader. Så skall den stå i ca 2 månader innan 
man planterar om den och placerar den ljust och varmt. Ta bort gammal jord och var rädd om rötterna när ni planterar om den.

Att få en amaryllis att blomma om brukar inte vara så svårt om man följer dessa råd. Däremot att pricka in blomningen till jul kan vara värre, 
men amaryllisar är vackra när de än blommar!

